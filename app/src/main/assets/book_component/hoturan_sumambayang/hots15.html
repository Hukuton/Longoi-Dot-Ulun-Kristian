
<!-- saved from url=(0068)http://uniondesign.ca/wp-content/uploads/2012/09/accordion-demo.html -->
<html><head><meta http-equiv="Content-Type" content="text/html; charset=windows-1252">
    <script src="./accordion-js/jquery.min.js"></script>
	<script src="./accordion-js/myscript.js"></script>
	<link rel="stylesheet" href="css/accordion.css" type="text/css">
</head>

<div id="accordion">
	
	<p><center>(Ong okonko nokohiza do sambayang do minggu)</center></p>
	
	<h3>PENOLONG A</h3>
	
    <h4>1. MINTADUA</h4>
    <div class="accordion-content default" style="display: block;">
    </div>
	
	<h4>2. LONGOl 14:1-3 / 6:1-3 / 8:1-3 / 7:1-3 (POMILI)</h4>
    <div class="accordion-content default" style="display: block;">
    </div>
	
	<h4>3. ZABUR 95 / 100 / 23 / 24 / 46 / 103 (POMILI)</h4>
    <div class="accordion-content default" style="display: block;">
    </div>
	
	<h4>4. LONGOI 14:4-5 / 6:4-5 / 93:1-4 / 5:1-3</h4>
    <div class="accordion-content default" style="display: block;">
    </div>
	
	<table class="accordion-toggle">
	<tr>
		<th class="header"><h4>5. POMINTAAN DUA</h4></th>
		<th class="arrow"><img src="down_arrow.png" alt="some_text"></th>
	</tr>
	</table>
    <div class="accordion-content" style="display: none;">
        <p>Ot Ama dahai sid Surga, mongindazou okoi dikau, sabap minsanko tasantanid-tanid it ongovalai-za om tasantanid-tanid it ongo gamaon om pongitungan-za, nga kadapat okoi sumamung sid saralom diti gorija diti. Ikau-no najadi do puun do piniizaan-za. Manjadi biano diti monorima kasih okoi bahagi di kotulungan-nu sid saralom di turu ot adau di nakatalib. Tu ong okonko ikau o monulung, tantu aso kosurutan dit ongogamaon-za. Minsan-ko iokoi kondiri om it ongkob-za, nga amui elaan-za o kosungguvo. Topot mindamo okoi di samod-nu om i barkat-nu di mongopud dahai sampai i duvo it obpinai di tumoronong biano sid dikau, supaya osinang om otomon okoi sid tinoguvangon nu. Peduo okoi-no antad sid karaatan om posondoto-no sid ongoginavo-za i tuturan antad sid Kitab, supaya kiontok i gama dahai sumambayang. Mindamo okoi do iadino sid ngaran di Tuhan Yesus Kristus i minananggung dahai. Amin.</p>
    </div>
	
	<h4>6. LONGOl 95:2-4/ 60:2-3/ 56:1-3</h4>
    <div class="accordion-content default" style="display: block;">
    </div>
	
	<h3>PENOLONG B</h3>
	
	<table class="accordion-toggle">
	<tr>
		<th class="header"><h4>7. TUTURAN OM TUDUKAN:</h4></th>
		<th class="arrow"><img src="down_arrow.png" alt="some_text"></th>
	</tr>
	</table>
    <div class="accordion-content" style="display: none;">
        <p>(Timan posondot i harati di tuturan sid ongoulun di mokibarakat. Bang banalko amu adapat, tarango-no i tuturan do minggu om iri ogi pakazo-no it tudukan i sid savat dit ongoteks tudukan mogontong)</p>
    </div>
	
	<h4>8. LONGOI 7:4-5/ 53:1-3/ 63:1-4</h4>
    <div class="accordion-content default" style="display: block;">
    </div>
	
	<h4>9. TUTURAN</h4>
    <div class="accordion-content default" style="display: block;">
    </div>
	
	<h4>10. ZABUR 127:1</h4>
    <div class="accordion-content default" style="display: block;">
    </div>
	
	<table class="accordion-toggle">
	<tr>
		<th class="header"><h4>11. TUDUKAN</h4></th>
		<th class="arrow"><img src="down_arrow.png" alt="some_text"></th>
	</tr>
	</table>
    <div class="accordion-content" style="display: none;">
        <p>Ino boros dino mionong di gama misavo. Ong mogontong kou, mad tumimpuun kou-no muvalai, inono i harati, popihot dit isot ongkob vagu. Avantang ong agazo i ginavo dikou om magavi kou popihot dinot ongkob dikou. Topot kadan-no polingai dot okonko i dikou do kuasa, ino inga i kovosihan do Kinoringan o posurut dit ongkob dikou. Ong osinang kou no, kadan-no polingai monorima kasih sid Tuhan. Ong osusa i ginavo dikou, mindamo kou-no banal sid Tuhan di kensasamod di ginavo dikau. Minsanko sumakit kou, nga kakali mavid-kavid kou di palad do Kinoringan, tu sampai pempatai amu kou iduan do Kinoringan. Ong varo-no kopialazan sid ginavo dikou, i Tuhan o kelo popiandus dikou, gima iosido o mangada di kasalaan. Antad biano sampai pempatai mozo-vozo dikou i Tuhan suvab-suvab. Sabap ino tatap kou-no sid kovosihan dau om kadan-no mogihim do katagan do tanid mantad-ko i Tuhan.</p>
			<p>
				<b>ONGO-TEKS:</b> (POMILI ayat ituduk sid ulun misavo)
				<ul>
					<li>Tumongkizad it anak sid ama om it idi <font color="#f44336">(Mat 19:4-6)</font></li>
					<li>Osuhul ong kisavo <font color="#f44336">(1 Kor 7:1-7)</font></li>
					<li>Minongurug i Kinoringan dot ondu om kusai <font color="#4caf50">(Kej 1 :27)</font></li>
					<li>Pitulung kou mamabo dot avagat <font color="#f44336">(Gal 6:2)</font></li>
					<li>I barakat sid ulun do misavo <font color="#4caf50">(Zabur 128:1-6)</font></li>
					<li>Kadan-no mokipalid di kenginan do ginavo <font color="#f44336">(Mat 5:27)</font></li>
					<li>Kadan-no kumiada di savo-nu <font color="#f44336">(Mark 10:1-12)</font></li>
					<li>Pisamod kou-no misavo <font color="#4caf50">(Kol 3:18-25)</font></li>
					<li>I gama mangasip dit ondu om i kusai sid Kinoringan <font color="#f44336">(1 Tim 2:8-15)</font></li>
				</ul>
			</p>
			<br/>
			<p>
				<b>TOMODON DIT ULUN MISAVO SID GORIJA:</b>
				<ul>
					<li>Mokisasi dit kapagantangan sid ongoulun di piumpugan. Mangajanji sid Kinoringan dot mangasip ioti sampai mokibarakat.</li>
					<li>Mongining dit tudukan di kitab antad sid ongopandita Tumpuk om i hoturan do gorija sid hal do misavo.</li>
				</ul>
			</p>
			<br/>
			<p>
				<b>ONG KODORI OKONKO SID GORIJA INOINGA:</b><br/>Sid valai baiko lapik o gama monuduk isuhut dit pangalaman di hal misavo. Om mongoduat dit nousul iadko:
				<ul>
					<li>Ingkodon = intoronon dit tuminong sampai makan sino tu popung di karaatan, ka.</li>
					<li>Monurud = sid tamparon do tukad surudon i kusai-ko i tondu, tu pedu di karaatan, ka.</li>
					<li>Bokurajau = Varot ulun ulun misingraat, tu perak om posinang di minisavo.</li>
					<li>Mibulugu = Mianu do barakat om tanda kopiondusan.</li>
					<li>Mivoug = Pedu do karaatan miduvo om tanda do kopiondusan.</li>
					<li>Monogit = Mangagaras do vogok, tu mangaraha dioti sid pialatan do rogon om riniba.</li>
				</ul>
			</p>
			<br/>
			<p>
				<b>I HOTURAN DI GAMA MIRAIT OM MISAVO ONG SID KRISTIAN:</b><br/>I gama miginavo dioti miduvo.
				<ul>
					<li>Iso o Kosipan.</li>
					<li>Amu mongitung di pangkat om kolunduo.</li>
				</ul>
			</p>
			<br/>
			<p>
				<b>I HOTURAN OM I GAMA MIRAIT KODORI:</b><br/>It ongomolohing ot rumbul satu ot momili dot 
				<ul>
					<li>Ong sukul kidapu</li>
					<li>Ong kirinait/kihukum/kipangkat Mongogorot / sansagan.</li>
				</ul>
			</p>
			<br/>
			<p>
				<b>IT TOMODON DI RINIBA MISAVO OKONKO KENGINAN DAU KONDIRI:</b><br/>
				<ul>
					<li>Palan laid do Kinoringan <font color="#4caf50">(Kej 1 :27)</font></li>
					<li>Monginvagu di koposizan <font color="#f44336">(2 Kor 5:17)</font></li>
					<li>Pembulai dit tanggungjawab dit ondu-ko i kusai sid ongkob dau kondiri. Posurut do pomogunan om i kososizan sid Kinoringan.</li>
					<li>Posinang dit ondu om i kusai sid pomogunan <font color="#f44336">(Gal 6:2)</font></li>
				</ul>
			</p>
			<br/>
			<p>
				<b>SID ONGKOB VARO PENSUBAAN:</b>
				<ul>
					<li><font color="#4caf50">(Ayub 1:2-8)</font></li>
					<li>It pensubaan sid ongkob monguji dit kokosogo-nu om i Kosipan nu.</li>
					<li>I pensubaan dino rogon dit mongunang dit ulun dot misamod.</li>
					<li>Ong korikot ino, kavid-no sid kuasa do Kinoringan, supaya osopulan kou.</li>
				</ul>
			</p>
			<br/>
			<p>
				<b>HONDOMO NO DIKOU SUPAYA AJADI KOU DOT SUNTUAN:</b>
				<ul>
					<li>Ikou dino mad surat di Kristus <p><font color="#f44336">(2 Kor 3:1-3)</font></p></li>
					<li>I Bahazan om koporuo dikou ajadi do pahabal di habal do kovosihan.</li>
					<li>Kadan kou-no sumuntu ponong sid araat, tu korungoi dit ongkob dikou om i boros do Kinoringan.</li>
				</ul>
			</p>
			<br/>
			<p><b>SOKOVIAI NGA VARO HIZA: (PENGKHOTBAH 3:1-)</b></p>
			<p>Varo hiza dot anak vagu om varo hiza do lumohing. Varo hiza dot osinang om varo hiza dot osusa. Iti kavi suvai-ko elaan om osodia kou popionong dit ongohiza dino.</p>
			<p>(Opongo-po mindolongoi, mingkakat-no koviai it ongoponulung Tumpuk sid meja, om miovoli-voli momoros do pengkaa dino:)</p>
    </div>
	
	<table class="accordion-toggle">
	<tr>
		<th class="header"><h3>PENOLONG C</h3></th>
		<th class="arrow"><img src="down_arrow.png" alt="some_text"></th>
	</tr>
	</table>
    <div class="accordion-content" style="display: none;">
        <p> Manjadi ikou di mokibarakat kou-no biano, ingkakat kou-no sid tinoguvangon diti piumpugan dot ulun Kristian om sid tinoguvangon do Kinoringan.</p>
			<p><b>MINTA DUA TOKOU:</b><br/>Ot Ama dahai sid surga, mindamo okoi di kovosihan om berkat nu, sabap varot ongoobpinai dahai di mogontong. Manjadi ioti dino, i ......... om i ......... Nokorikot-no sitid tinoguvangon nu, sabap mokipihot ioti di gama misavo sampai mindamo di berkat-nu do patantu om posurut di gama do minisavo. O Tuhan dahai Yesus Kristus, mindamo okoi sid dikau, peduo-no i sokoviai i karaatan di mongunang di kenginan-nu om pohorotizo-no ioti di gama-nu manamod dahai, supaya tumatap ioti sid saralom di samod-nu sampai misamod om mitulung ioti. I sundu dot osusi o mongorinding dioti, supaya atahan ioti om opihot sid ralan kumaa sid koposizan penlaid. Amin.</p>
			<p><b>MANJADI ININGO NO DIKOU I BOROS DI KITAB DOT OSUSI:</b><br/>Do kuran i gama do Kinoringan mangahatul om mamarakat di piniizaan do minisavo:</p>
			<p><b>BOROS DI KITAB:</b> I kinotimpuunani i Kinoringan o minongurug di riniba do kusai om ondu om minamarakat dioti, ka di kitab.</p>
			<p><b>OM BOROS DI TUHAN YESUS:</b><br/>I minongurug di riniba i hiza di kinotimpuunan minongurug dioti do kusai om ondu sampai nokopomoros iosido dot, it ulun tumongkizad sid ama dau om it idi dau om mivozovozo di savo dau, sampai ioti miduvo dino ajadi dot iso o guvas, ka. Manjadi kodungko pinopisavo do Kinoringan, kadan-no popitongkizadon do riniba, ka di Yesus.</p>
			<p><b>OM BOROS DI RASUL PAULUS SID DIKOU MIDUVO MISAVO:</b><br/>
			Mitulung kou-no mamabo dot avagat, supaya otuluk-no dikou i pinonuhuan di Kristus, ka di Paulus.<br/>
			Pengkaa dino engat dikou dot ino piniizaan di minisavo kou okonko rontob antad sid kenginan dikou kondiri, inoinga antad sid kenginan do Kinoringan, sampai Kinoringan-no o mangahatul dikou. Kagi-po, ino piniizaan dikou dino okonko oduruk, inoinga pempatai om otongkop om ensanan sampai ikou miduvo dino o mongopud di piniizaan dino.
			</p>
			<p><b>MANJADI MONGODUAT OKOI NO DIKAU</b>, O .... sid tinoguvangon do Kinoringan om iti piumpugan dot ulun Kristian, mangakun ko-no ka do sumuhut di hoturan di minisavo di nahatul-no do Kinoringan om manamod-ko om mongohormat om manaud om monulung di savo nu, i..... sid tanga do katamanan om sid kosusaan sampai pempatai?<br/>
			Bang iadino-no i kenginan-nu ponimpa-no dot, Mongoho oku-no diti, kanto.<br/>
			</p>
			<p>(Opongo-po mongoduat di kusai, duato-no it ondu dot iri-no vagu i boros)</p>
    </div>
	
	<table class="accordion-toggle">
	<tr>
		<th class="header"><h3>PENOLONG A</h3></th>
		<th class="arrow"><img src="down_arrow.png" alt="some_text"></th>
	</tr>
	</table>
    <div class="accordion-content" style="display: none;">
        <p>Manjadi pikavid kou-no do palad do sompi vanan.
		<br/>(Ong mad ekum ioti, atag-no ong i ponulung o popikavid). Iri ogi pakamao-no i palad-nu sid kinopikovidan dioti om pomoros-no dot pengkaa dino:</p>
		<p>Ino gama dikou mikavid do palad dino, o inono tanda dot ikou dino sampai pempatai misavo, ontok dot osinang om ontok dot osusa, ontok do kikakanan om ontok do monombitil, ontok do kioruol om ontok dot ali-ali, misamod om miopud om mitulung kou. Manjadi iokoi diti di nening-za-no i janji dikou do misavo sid tinoguvangon do Kinoringan om iti piumpugan dot ulun Kristian, manalahas okoi-no dot ikou miduvo dino nokopisavono sid ngaran do Kinoringan, it Ama om it Anak dau Yesus Kristus, om i sundu dot osusi. I Kinoringan i monguasa di sokoviai om kikobinsianan o mamarkat dikou om momihot dikou om manaud dikou. Boros do Kinoringan, Minsanko tumanus it ongoburul om it ongoompulongon nga ohuzas, kakali dot amu otonusan kou di kovosihan ku om i janji ku do kopioondusan nga amui ohuzas, ka di Kinoringan. Kinoringan-no o mangagazad dikou om mongopud dit ongkob dikou. Kinoringan-no o manahak sid dikou di ginavo dit obinsuhut om obingharap. Kinoringan-no o monulung dikou sumuvang sid koposizan penlaid. Amin.</p>
    </div>
	
	<h4>12. LONGOl 97:4 / 52:2</h4>
    <div class="accordion-content default" style="display: block;">
    </div>
	
	<table class="accordion-toggle">
	<tr>
		<th class="header"><h3>PENOLONG B</h3></th>
		<th class="arrow"><img src="down_arrow.png" alt="some_text"></th>
	</tr>
	</table>
    <div class="accordion-content" style="display: none;">
        <p>Minta dua tokou do miambat tokou kavi di pomintaan dua di Tuhan Yesus:</p>
		<p>Ot Ama dahai sid surga, posusio i ngaran-nu, porikoto i karajaan-nu, posunuo i kenginan-nu, iadko i sid surga, iadinoi iti sid pomogunan.  Tahakai okoi-no dit adau diti do kakanan do miuma om padao-no i kasalaan-za, iadko iokoi diti nakapangada-no di sala it ongoulun di kisala sid dahai. Om amu-ko mangagazad dahai sid pensubaan, inoinga polobuso okoi-no antad sid karaatan. Sabap ikau-no o sanganu di karajaan om i kokuasaan om i kohormatan sampai penlaid. Amin.</p>
    </div>
	
	<h4>13. MONGUMPUG DO PERSEMBAHAN</h4>
    <div class="accordion-content default" style="display: block;">
    </div>
	
	<h4>14. LONGOI 90: 3-4 / 60:4</h4>
    <div class="accordion-content default" style="display: block;">
    </div>
	
	<h3>PENOLONG C</h3>
	
	<table class="accordion-toggle">
	<tr>
		<th class="header"><h4>15. BERKAT</h4></th>
		<th class="arrow"><img src="down_arrow.png" alt="some_text"></th>
	</tr>
	</table>
    <div class="accordion-content" style="display: none;">
        <p>Muli tokou-no dot i berkat do Kinoringan mozo-vozo di tokou. I Tuhan manaud dikau, supaya a-kou onong di sokoviai i karaatan. I Tuhan manaud di koposizan dikou. I Tuhan manaud di pamanahan dikou di mantadi om i muli kou no, biano sampai penlaid. Amin.</p>
    </div>
	
</div>

</body>
</html>
