
<!-- saved from url=(0068)http://uniondesign.ca/wp-content/uploads/2012/09/accordion-demo.html -->
<html><head><meta http-equiv="Content-Type" content="text/html; charset=windows-1252">
    <script src="./accordion-js/jquery.min.js"></script>
	<script src="./accordion-js/myscript.js"></script>
	<link rel="stylesheet" href="css/accordion.css" type="text/css">
</head>

<div id="accordion">
	<table class="accordion-toggle">
	<tr>
		<th class="header"><h4>1. POMINTAAN DUA KOTIMPUUNAN</h4></th>
		<th class="arrow"><img src="down_arrow.png" alt="some_text"></th>
	</tr>
	</table>
    <div class="accordion-content" style="display: none;">
		<p>I hiza di kinoponulukan di janji, sinuhu-no di Kinoringan it Anak dau, it inusu do riniba om nokosuvang ogi sid hoturan di pinonuhuan, supaya iosido o monobus dit ongoulun di sid hoturan di pinonuhuan, supaya kotungkus tokou om ajadi tokou dot anganak do Kinoringan</p>
        <p>Kovosihan, kopiondusan om kobinsianan antad sid Kinoringan it Ama om i Tuhan tokou Yesus Kristus om i Sundu dot Osusi. Amin.</p>
    </div>
	
	<table class="accordion-toggle">
	<tr>
		<th class="header"><h4>2. LONGOI 2: 1-4 Siti kou-no mongoguna ...</h4></th>
		<th class="arrow"><img src="down_arrow.png" alt="some_text"></th>
	</tr>
	</table>
    <div class="accordion-content" style="display: none;">
		<p><font color="#4caf50">YESAYA 60:1</font></p>
        <p>Ingkakat-no, pembulazo-no i binahang, tu nokorikot-no it anavau-nu om i kovosihan di Tuhan. nga nokembulai-no sid dikau, sabap it otuvong diri minonokop di sompomogunan om minonokopi di sokoviai it ongobansa. Topot i kanavau di Tuhan tigogi kembulai sid dikau om i kovosihan dau nga kiompiling ogi sid dikau, kadi Yesaya.</p>
    </div>
	
	<table class="accordion-toggle">
	<tr>
		<th class="header"><h4>3. LONGOI 23:2+3 Antad sorid Kinoringan ...</h4></th>
		<th class="arrow"><img src="down_arrow.png" alt="some_text"></th>
	</tr>
	</table>
    <div class="accordion-content" style="display: none;">
		<p><font color="#4caf50">YESAYA 7:14</font></p>
        <p>Manjadi kondiri di Tuhan o manahak dikau do tanda do kosunduvo. Varot iso o sumuni do mogontizan do kusai it anak dau, om pungaranan dau iosido dot Imanuil, ino-no i harati, Kinoringan mozo-vozo di tokou, ka di Yesaya.</p>
    </div>
	
	<table class="accordion-toggle">
	<tr>
		<th class="header"><h4>4. LONGOI 22:1-2 Hosiana ...</h4></th>
		<th class="arrow"><img src="down_arrow.png" alt="some_text"></th>
	</tr>
	</table>
    <div class="accordion-content" style="display: none;">
		<p><font color="#4caf50">YESAYA 9:2-7</font></p>
			<p>It ongoulun dit pentoron sid otuvong, memot do banalko anavau, om i sokoviai it ulun di nodundungan do kapatazan, nga nembulazan dot anavau.</p>
        <p>Sabap nakalandai-no iso ot anak bahagi di tokou. Nitahak-no sidi tokou iso ot anak do kusai, om i karajaan nga pentoron sid kazab Dau. Om ino-no i ngaran dau. Avanus i tudukan, Kinoringan do kikokuasaan, Ama do penlaid, Raja do kopiondusan, ka di ngaran Dau. Agazo i karajaan Dau om aso kengkadan do kopiondusan sid kinogomon di Daud om sid kinarajaan dau, tu pihoton Dau do kabanaran om sungkodon dau do hukum dot abanal, antad biano sampai penlaid, ka di Yesaya.</p>
    </div>
	
	<table class="accordion-toggle">
	<tr>
		<th class="header"><h4>5. LONGOI 22:3+4 Hosiana ...</h4></th>
		<th class="arrow"><img src="down_arrow.png" alt="some_text"></th>
	</tr>
	</table>
    <div class="accordion-content" style="display: none;">
		<p><font color="#4caf50">MIKHA 5:2</font></p>
        <p>Ong ikau dino, o Baitlahim Eprata, mulongko opodok-ko i sokoviai i pomogunan do Yahudi, nga kakali dot sid dikau-no i kembulazan di mangahatul dit ongo Israel. It inantadon dau dino i gulu-no banal, ka di Mika.</p>
    </div>
	
	<table class="accordion-toggle">
	<tr>
		<th class="header"><h4>6. LONGOI 23:1 I Korimbutuon Yesus ...</h4></th>
		<th class="arrow"><img src="down_arrow.png" alt="some_text"></th>
	</tr>
	</table>
    <div class="accordion-content" style="display: none;">
		<p><font color="#f44336">LUKAS 2:1-7</font></p>
			<p>I hiza diri, minonuhu-no i kaisar Agustus, i raja dot asavat, do pezap di pentongkop do pomogunan. I hiza di kinopongizapan dino it insan-ogi, kakal-po i wakil Kurenius o momorinta sid pomogunan do sham. Manjadi ipat-ipat it ongoulun, nga minamanau-no muli sid pomogunan dau kondiri, tu izapon-no ioti. Manjadi i Yusup dino antad sid pomogunan do Nasarat do Galil, kinumaa-no sid pomogunan di Daud, i ngaran dino Baitlahim do Yahudi, sabap dau sid buuk do pongiraan. Sampai i Mariam i savo dau dino nga nokovozo-no. Topot i Mariam dino mogontizan do torusuvo-no.</p>
        <p>Manjadi i hiza di kinorikatan dioti miduvo dino sid pomogunan do Baitlahim, iri-no hiza diri o kinosuvan di Mariam dit anak dau. Manjadi linopot-no di Mariam it anak dino dot tontogop om podop-odopon ogi it anak dino sid susumadan, sabap aso-no padap-adapan vokon, tu i guakap nga nopusok-no dot ulun.</p>
    </div>
	
	<table class="accordion-toggle">
	<tr>
		<th class="header"><h4>7. LONGOI 28:4+5 It Anak do Kinoringan ...</h4></th>
		<th class="arrow"><img src="down_arrow.png" alt="some_text"></th>
	</tr>
	</table>
    <div class="accordion-content" style="display: none;">
		<p><font color="#f44336">LUKAS 2:8-9</font></p>
        <p>Manjadi varot a-kopiro ot ulun do manaud dot ongodomba sid butul. Ioti dino monikid sodop nga osuvaban manaud. Manjadi tigogi tiingkakat-po it iso o Malaikat di Tuhan sid somok dioti, sampai it ompiling di Tuhan minanganavau-no dioti. Nemot-po dioti i iadino riumosi-no dioti.</p>
    </div>
	
	<table class="accordion-toggle">
	<tr>
		<th class="header"><h4>8. LONGOI 25:1 antad sid surga mindahu ...</h4></th>
		<th class="arrow"><img src="down_arrow.png" alt="some_text"></th>
	</tr>
	</table>
    <div class="accordion-content" style="display: none;">
		<p><font color="#f44336">LUKAS 2: 10-12</font></p>
        <p>Manjadi pomoros-no i malaikat sid dioti dot, kada kou-no korosi, sabap ioku diti mangahabal sid dikou do habal dot avasi om kotomon bahagi di sokoviai it ongoulun, tu nakalandai-no i Mananggung di riniba sid pomogunan di Daud. Iosido dino i Kristus i Tuhan. Manjadi ong mogihim-kou dit Anak, ino-no ot pogintutunan di Mananggung, kemot-kou dit anak do nolopot do tontogop, modop-odop sid, susumadan ka di Malaikat.</p>
    </div>
	
	<table class="accordion-toggle">
	<tr>
		<th class="header"><h4>9. LONGOI 25:2-4 I boros dau iningo-no ...</h4></th>
		<th class="arrow"><img src="down_arrow.png" alt="some_text"></th>
	</tr>
	</table>
    <div class="accordion-content" style="display: none;">
		<p><font color="#f44336">LUKAS 2:13+14</font></p>
        <p>Manjadi a-nokosongkuro, nokorikot-no i kinogumuan do malaikat antad sid savat mongindazou do Kinoringan. I boros dioti, sid savat kohormatan sid Kinoringan, om sid pomogunan nga piondusani sid sokoviai it ongoulun di kenginan do Kinoringan, ka dit ongomalaikat.</p>
    </div>
	
	<table class="accordion-toggle">
	<tr>
		<th class="header"><h4>10. LONGOI 11/27, 2-3</h4></th>
		<th class="arrow"><img src="down_arrow.png" alt="some_text"></th>
	</tr>
	</table>
    <div class="accordion-content" style="display: none;">
        <p>Manjadi nokouli-po it sokoviai it ongomalaikat dino antad sid ongomanaud, miniboboros-no ioti dot, mamanau tokou-no kumaa sid Baitlahim mogkodimot di kobuatano di nihabal di Tuhan sid di tokou, ka dit ongo manaud. Manjadi hiumago-no ioti mamanau kumaa sid pomogunan do Baitlahim do nokorikot-po, nemot-no i Mariam om i Yusup sampai it Anak dino modop-odop sid susumadan. Manjadi minonuturan-no ioti di habal di norongou dioti sid malaikat. Norongou-po dit ongoulun i tuturan dit ongomanaud dino, ongovangaan-no ioti sokoviai. Manjadi i sokoviai i habal dino, nga nitahu-no kavi di Mariam sid ginavo dau, tu mongitung banal iosido. Topot it ongo manaud dino minomonguli-no vagu sid ongo domba do mongindazou om mongoguna do Kinoringan, sabap gima i sokoviai i nening om nemot dioti antad sid Tuhan.</p>
    </div>
	
	<h4>11. LONGOI</h4>
    <div class="accordion-content default" style="display: block;">
    </div>
	
	<h4>12. TUTURAN OM TUDUKAN</h4>
    <div class="accordion-content default" style="display: block;">
    </div>
	
	<h4>13. LONGOI</h4>
    <div class="accordion-content default" style="display: block;">
    </div>
	
	<table class="accordion-toggle">
	<tr>
		<th class="header"><h4>14. POMINTAAN DUA:</h4></th>
		<th class="arrow"><img src="down_arrow.png" alt="some_text"></th>
	</tr>
	</table>
    <div class="accordion-content" style="display: none;">
        <p>Ot Ama dahai dot obinsianan om monguasa di sokoviai. Monorima kasih-okoi sid dikau, gima i gama-Nu manahak dahai di habal do kovosihan, o ino-no i habal di kinosinaan dit Anak-Nu, i Tuhan dahai i Yesus. Manjadi pihoto-no ino kosipan-za, supaya kumavid okoi dino kovosihan-Nu di monindal dahai, tu ong okon-ko ikau sid dahai, tantu otuvong-okoi om sid karaatan okoi no. Sabap ino, panavaho-no inot ongokoposizan-za, supaya atarang i gama-za suvab-suvab. Ino kobuatano-za dit aso tantu- tantu, punsoono om kembulai ogi sid dahai i kobuatano dit avagu om atatap, supaya obpinai-okoi dit Anak-Nu. O Tuhan Yesus Kristus, ikau-no nakasampai sid dahai om amuko amalu dot mongobpinai dahai. Tudukai-okoi-no di gama dot apatut, supaya iokoi diti ulun di monorima kasih om obinsuhut. Pembulazo-no sid dahai i gama manamod om jodizo-okoi-no dot anganak do Kinoringan. Sianai-okoi-no om sianai-no i sokoviai it ongoulun, supaya korikot kavi sid dikau, ot anak sid susumadan. Amin.</p>
    </div>
	
	<table class="accordion-toggle">
	<tr>
		<th class="header"><h4>15. MONGUMPUG PERSEMBAHAN:</h4></th>
		<th class="arrow"><img src="down_arrow.png" alt="some_text"></th>
	</tr>
	</table>
    <div class="accordion-content" style="display: none;">
        <p>Sid saralom di gama tokou humigak dot insanan it ongoginavo tokou tu sumamung di Tuhan Yesus, manahak tokou-no dot PERSEMBAHAN sid dau supaya i habal do kovosihan om it ongogagamaon tokou suvab-suvab akansang om abarkatan di Kinoringan.</p>
    </div>
	
	<table class="accordion-toggle">
	<tr>
		<th class="header"><h4>16. MINTADUA DO PERSEMBAHAN:</h4></th>
		<th class="arrow"><img src="down_arrow.png" alt="some_text"></th>
	</tr>
	</table>
    <div class="accordion-content" style="display: none;">
        <p>(**Pilombuson miaambat di pomintadua di Tuhan Yesus)</p>
		<p>O Kinoringan, agazo it panahak-nu sid dahai topot ong it ponuli-za nga okudik. Manjadi biano manahak okoi-no diti PERSEMBAHAN-za sid tinoguvangon-Nu, onuvo neti om barkatai-no supaya kosurut i piumpugan-Nu sitid dahai om siombo nopo. Om pohorotizo okoi-no dot i nunu nopo it antad sitid dahai om i sitid pomogunan antad kavi sid Dikau. Sabap ino apatut dot monorima kasih okoi sampai mongindazou di kovosihan-Nu. Sid saralom di ngaran di Tuhan dahai Yesus Kristus mindamo-okoi......</p>
		<p>Ot Ama dahai sid surga, posusio i ngaran-nu, porikoto i karajaan-nu, posunuo i kenginan-nu, iadko i sid surga, iadinoi iti sid pomogunan.  Tahakai okoi-no dit adau diti do kakanan do miuma om padao-no i kasalaan-za, iadko iokoi diti nakapangada-no di sala it ongoulun di kisala sid dahai. Om amu-ko mangagazad dahai sid pensubaan, inoinga polobuso okoi-no antad sid karaatan. Sabap ikau-no o sanganu di karajaan om i kokuasaan om i kohormatan sampai penlaid. Amin.</p>
    </div>
	
	<h4>17. PONGINTAHANAN ONG VARO</h4>
    <div class="accordion-content default" style="display: block;">
    </div>
	
	<h4>18. LONGOI 25:5 Otomon-no sokoviai ...</h4>
    <div class="accordion-content default" style="display: block;">
    </div>
	
	<table class="accordion-toggle">
	<tr>
		<th class="header"><h4>19. MINTADUA DO BARKAT:</h4></th>
		<th class="arrow"><img src="down_arrow.png" alt="some_text"></th>
	</tr>
	</table>
    <div class="accordion-content" style="display: none;">
        <p>Muli tokou-no dot i barkat do Kinoringan mozo-vozo di tokou. I kovosihan di Tuhan tokou Yesus Kristus om i samod do Kinoringan om i piniizaan di Sundu dot Osusi pentoron-no sidi tokou sokoviai. Amin.</p>
    </div>
	
</div>

</body>
</html>