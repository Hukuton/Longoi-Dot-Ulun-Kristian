1. Sumilau ogi it adau
nogulian-ne Yesus.
Otomon tokou-no bo
tu nedu-no it otuvong,
haleluya, haleluya,
tu kianavau-no.

2. Rontob tolu ma't adau
do sid lobong i Yesus.
Iri-pot adau kotolu
sinumukab-ne lobong,
haleluya, haleluya
sampai nakamanang.

3. O raja-za dot akansang,
isai-ka i sumana
dit a-nu asaap banal?
Aso karaatan-za,
haleluya, haleluya,
dot a-nu edu-mai.

4. Notori-no di Tuhan-za
i karaatan dahai
om pandus dahai sid Ama,
Kinoringan sid surga,
haleluya, haleluya,
ino-no it Ama.

5. Nokokuro, tu oruol
it ongoginavo-za,
ong kakali i Tuhan-za
do manamodi dahai,
haleluya, haleluya,
sid kosianan dau?

6. Iosido-no o manahak
do koposizan dahai.
Ong matai-okoi-no diti
oviton-okoi-no dau,
haleluya, haleluya,
sid valai't osinang.

7. Om iri kovosihan Dau
ot otungkusan dahai.
Tu i kinogulianan dau
o nitahak sid dahai,
haleluya, haleluya,
do kapasi penlaid.

8. Antad sitid habal diri
koviai i riniba
monorima kaseh dikau,
humormat di ngaran-nu;
haleluya, haleluya,
di banalko osusi.
