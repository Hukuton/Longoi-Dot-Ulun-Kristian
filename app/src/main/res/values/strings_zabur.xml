<?xml version="1.0" encoding="utf-8"?>
<resources>
    <string name="zabur_1">
		<![CDATA[
		<p>
			Osinang-no it ulun dit amu mamanau sid umpug dit ulun dot araat<br/>
			Om it amu mingkakat sid ralan dit ulun do kidusa,<br/>
			<b>Om it amu mogom sid umpug dit ulun do mamangagauk.</b><br/>
			Inoi nga ozi iosido di Pinonuhuan do Kinoringan<br/>
			<b>Om i Pinonuhuan dino piohondom dau sodop adau.</b><br/>
			Iosido dino iadnoko i puun do kazu di tinanom sid timbang do bavang.<br/>
			<b>Tu kodung orikot-no i koponguvaan, amu milo-milo nga monguva-no.</b><br/>
			Topot ong it ulun dot araat, okonko iadino.<br/>
			<b>Inoi nga iadko apol iosido, tu otilibi do barat.</b><br/>
			Sabap it ulun dit araat dino amu katama mintoron sid pinonuhuan dot avantang<br/>
			<b>Om it ulun do kisala, nga iadinoi.</b><br/>
			<b>Amu katama mintoron sid umpug dit ulun dot abanal.</b><br/>
			Tu elaani do Kinoringan i ralan dit ulun dot abanal dino.<br/>
			<b>Topot ong i ralan dit dot araat dino, sid kotonusan o rikoton.</b>
		</p>
        ]]>
    </string>

    <string name="zabur_2">
	<![CDATA[
		<p>
        Nunu-ka i gulonggong dit ongobansa<br/>
        <b>Nokokuro-ka, tu miuupakat ioti mongumba dit aso kanangan?</b><br/>
        Sangakas-akas-no it ongomangahatul do sompomogunan<br/>
        <b>Om it ongoulion, nga miahatul-no sumaap di Tuhan</b><br/>
        <b>Om i raja di nopili do Kinoringan.</b><br/>
        Boros dioti,<br/>
        Amu-okoi-no mokiuripon vagu dioti dino, ka, om<br/>
        <b>Pututo tokou-no i babalud dioti di tokou, ka.</b><br/>
        Kerak-no i raja do surga.<br/>
        <b>Goukon-no di Tuhan ioti.</b><br/>
        Humungot iosido, mamajal dioti<br/>
        <b>Om nokotigog-no ioti di boron di hungot dau.</b><br/>
        Ioku-no o minamangkat di raja-ku.<br/>
        <b>losido-no o mangahatul sid Sion, i burul-ku dit osusi, ka.</b><br/>
        Tarangon-ku-no i katatapo di Tuhan.<br/>
        Minomoros-no iosido sid dohon dot, ikau dino anak-ku.<br/>
        <b>Biano-no o kinapananganakan-ku dikau.</b><br/>
        Pokitahako-no sid dohon it ongobansa<br/>
        <b>Om itahak-ku-ogi dot ipasanganu-ku dikau i sokovi it ongobansa sid pentongkop do pomogunan.</b><br/>
        Ombo-noko ikau do muroko-nu ioti di palad-nu do basi<br/>
        <b>Babako-no ioti iadko panding sid ulun di mangagama do kuron, ka di Kinoringan.</b><br/>
        Sabap ino ot ongoraja, ponguog-kou banal dot saralom.<br/>
        <b>Osipo-no dikou i tudukan dau, ot ongohakim di pomogunan</b><br/>
        Samba-kou-no sid Tuhan<br/>
        <b>Pongoguna-kou-no di kuasa dau sampai pangarazou-kou-no dau</b><br/>
        Indozoho-no dikou it anak dau<br/>
        <b>Om amu-kou-ogi ohungatan do katanus dikou.</b><br/>
        Tu oruhai i rodus dau dino sumikit.<br/>
        <b>Topot osinang-no it isai-nopo i mokiapad dau</b>
		</p>
        ]]>
    </string>

    <string name="zabur_6">
	<![CDATA[
		<p>
        Kada-oku-no sanao<br/>
        <b>Kada-oku-no onongo di rodus-nu.</b><br/>
        Sianai-oku-no o Tuhan, tu orukung-oku-no diti.<br/>
        <b>Pohijao-oku-no o Tuhan, tu mogkikip-no it ongotulang-ku.</b><br/>
        Nopipitan-oku-no, songkuro-ko-po kalaid, o Tuhan.<br/>
        <b>Gulio-oku-no om sopulai-oku-no.</b><br/>
        Sopulai-oku-no di samod-nu.<br/>
        <b>Sabap ong apatai-oku-no, amu-oku-no kopongindazou dikau.</b><br/>
        Sabap sid umpug dit ongoulun do minatai sid naraka, aso-no monorima kaseh sid dikau.<br/>
        <b>Mongohomu-oku-no, tu opupusan-oku do huzan.</b><br/>
        Osusuvaban-oku-no mogihad<br/>
        <b>Om ozopos-no do romou-ku it odopon-ku.</b><br/>
        Mongkung-no i mato-ku dot koruol di ginavo-ku.<br/>
        <b>Lisunon-oku-no dinot ongosangod-ku.</b><br/>
        Insoduai-oku-no dikou, ot ongoulun di mongindaradaat<br/>
        <b>Sabap norongou-no di Tuhan it ihad-ku.</b><br/>
        Nening-no di Tuhan i gama-ku mokitulung<br/>
        <b>Om notorima-no dau i gama-ku minta dua.</b><br/>
        Amalu-no kavi it ongosangod-ku<br/>
        <b>Om momodtangkus-no kavi ioti mogidu.</b>
		</p>
        ]]>
    </string>

    <string name="zabur_8">
	<![CDATA[
		<p>
        O Tuhan raja-za, banalko avasi i ngaran-nu sid pentongkop do pomogunan<br/>
        <b>Sampai sid surga nga mongindazou dikau.</b><br/>
        I munung dit anganak dit ragang-po om sumusui, nga ikau-no o momihot do kakansangan<br/>
        <b>Tu sumaap di sangod-nu.</b><br/>
        O Tuhan, monikid ong sumirot-oku sid avan om i vulan<br/>
        <b>om i korimbutuon di ginama dit unturu-nu,</b><br/>
        Nga mongitung-oku dot nunu-po o kogunaan-nu o kakal-ko-po mongohondom di riniba<br/>
        <b>Sampai manaud-nopo dit anganak do riniba.</b><br/>
        Ikau-no minamangkat di riniba do iadko it ongomalaikat<br/>
        <b>Sampai minanahak-ko do kovosihan om kohormatan sid riniba.</b><br/>
        Ikau-no o minamangkat do riniba do tanggung jawab ioti di sokoviai i vinangun-nu.<br/>
        <b>Sokoviai i barang do pomogunan nitahak-nu kavi sid kuasa do riniba.</b><br/>
        I sapi om domba om it ongodupot sid govuton<br/>
        <b>Om it ongoombolog om it ongosada sid rahat om nunu-nopo i suvang do vaig.</b><br/>
        O Tuhan raja-za, banalko avasi ngaran-nu sid pentongkop do pomogunan<br/>
        <b> Sampai sid surga nga mongindazou dikau.</b>
		</p>
        ]]>
    </string>

    <string name="zabur_12">
	<![CDATA[
		<p>
        Tulungai-no o Tuhan, tu aso-no dit ulun dot abanal.<br/>
        <b>Natanus-no i katatapo sid riniba.</b><br/>
        Mivuvudut-no ioti do mongolumbok i dila<br/>
        <b>Topot ong sid saralom do ginavo, tanid-no i pongitungan</b><br/>
        Punsoon-no di Tuhan i sokoviai it ongomunung di momudut<br/>
        <b>Om it ongodila dit osumbung.</b><br/>
        Boros dioti, ino dila dahai o kokuasaan-za<br/>
        <b>Om i kabang-za dino, ino-no o sanganu.</b><br/>
        Isai-ka o kotori dahai? ka dioti.<br/>
        <b>Manjadi boros di Tuhan,</b><br/>
        Mingkakat-oku-no, sabap nokuasa-no banal it ulun dit osibak<br/>
        <b>om it ongoulun do mosikim, nga mongohomu-nopo.</b><br/>
        Ioku-no o pembulai do kosinangan bahagi dit ongoulun di nousiba, ka di Tuhan.<br/>
        <b>Boros di Tuhan, nga boros dot osusi, iadko i perak di nososob-no sid apui, inturu-no kosusi.</b><br/>
        O Tuhan, toudo-okoi-no.<br/>
        <b>Rindingo-okoi-no antad sid ranzat dino sampai penlaid.</b>
		</p>
        ]]>
    </string>

    <string name="zabur_13">
	<![CDATA[
		<p>
        Songkuro-po-ka kalaid, o Tuhan, dot olingan-oku dikau?<br/>
        <b>Songkuro-po-ka kalaid do posusut-ko di vuros-nu antad sid dohon?</b><br/>
        Songkuro-po-ka koledo dot oruol i ginavo-ku<br/>
        <b>Sampai humongkob-oku-nopo sodop adau?</b><br/>
        Songkuro-po-ka koledo i sangod-ku monori dohon?<br/>
        Ontupato-oku-no om timpao-oku-no, o Tuhan Kinoringan-ku.<br/>
        <b>Patarango-no i mato-ku, supaya amu-oku kodop sid kapatazan.</b><br/>
        Supaya a-kopomoros i sangod-ku dot, notori-ku-no ialo, ka dau.<br/>
        <b>Kopongintomon-no i sangod-ku, tu obinghaba-oku-no gima.</b><br/>
        Topot humarap-oku-no sid kovosihan-nu.<br/>
        <b>Om i ginavo-ku nga otomon-nopo, sabap i kotulungan-nu gima-</b><br/>
        Mindolongoi-oku-no mongindazou di Tuhan.<br/>
        <b>Tu nakapangagama-no do kavantangan sid dohon.</b>
		</p>
        ]]>
    </string>

    <string name="zabur_16">
	<![CDATA[
		<p>
        Likupai-oku-no o Kinoringan<br/>
        Sabap ikau-no o sunsudon-ku.<br/>
        <b>Minomoros-oku-no sid Tuhan dot, Ikau-no o Tuhan-ku.</b><br/>
        <b>Aso-not ikozi-ku tanidko ikau.</b><br/>
        It ongoulun dot osusi sid pomogunan diti o kenginan-ku-no banal.<br/>
        <b>Baiko mangamung do kosusaan dau it ongoulun di sumamba do tanidko i Kinoringan.</b><br/>
        Amu-oku mamung dioti dino.<br/>
        <b>Minsanko mangarait dioti, nga amu-oku-no.</b><br/>
        O Tuhan, nalaba-oku-no dot ikau-no o tungkusan-ku<br/>
        <b>Om ikau-no o monukup dohon.</b><br/>
        Nokonong-oku banal dot avantang<br/>
        <b>O tungkusan-ku di posinang di ginavo-ku.</b><br/>
        Mongindazou-oku di Tuhan, i monunda dohon.<br/>
        <b>Minsanko tanga sodop, ahandamani di ginavo-ku i kovosihan dau.</b><br/>
        Soumul-umul elaan-ku do vozo-vozoon-oku dau.<br/>
        <b>Sionggo-oku-nopo, mompok-rompok-ko-no dohon.</b><br/>
        Sabap ino otomon-oku om agazo o gama-ku monorima kaseh.<br/>
        <b>Tu elaan-ku-no dot iosido-no o mangapad om mongolikup dohon.</b><br/>
        Sabap amu-ko paratu dohon sid kapatazan<br/>
        <b>Om it ongoulun-nu dit osusi, nga amu-nu pobinasaoni.</b><br/>
        Notudukan-oku-no dikau di ralan do koposizan.<br/>
        Ohigak-oku, to sid tinoguvangon-oku-no dikau.<br/>
        <b>I palad-nu do vanan osumul-umul potomon dohon.</b>
		</p>
        ]]>
    </string>

    <string name="zabur_19">
	<![CDATA[
		<p>
        It avan monuturan di kohormatan do Kinoringan<br/>
        <b>Om i korimbutuon mangahabal di ginama di palad do Kinoringan.</b><br/>
        It adau keno mangahabal sid adau koduvo di habal dino<br/>
        <b>Om i sodop keso pazazad sid sodop koduvo di ginama do Kinoringan.</b><br/>
        Isot ulun om iso bansa nga aso-no dot a-nokorongou di hal dino.<br/>
        <b>Om i boros dioti dino, nga tumongkop sid sompomogunan.</b><br/>
        I Kinoringan minangagama do valai do pezanan dau dit adau sitid vinangun<br/>
        <b>Supaya it adau dino manganavau di banalko atarang.</b><br/>
        <b>Aso-no dot a-nenavahan i navazaan dau.</b><br/>
        I Pinonuhuan do Kinoringan nensanan do manarang om patatap di ginavo.<br/>
        <b>I kososizan do Kinoringan banalko atantu om pelo dit ongoulun dit obungou.</b><br/>
        I hoturan di Tuhan abanal om potomon di ginavo.<br/>
        <b>I Pinonuhuan di Tuhan oliou om posinang di mato.</b><br/>
        I boros di Tuhan osusi sampai penlaid.<br/>
        <b>It undang-undang di Tuhan atantu sampai otulid.</b><br/>
        Kihorogo mantadko i nanas dot amas i Pinonuhuan dino.<br/>
        <b>Sampai omis mantadko sorot.</b><br/>
        Minsanko ioku nga pinopongohondom banal diti sokoviai<br/>
        <b>Om it ulun di mihot banal sino, nga osuulan dot banalko agazo.</b><br/>
        Tu isai-ka o kopurimon dit dau do kinopolidan?<br/>
        <b>Sabap ino, Kada-oku-no hukumai dit amu-ku nopurimanan i nagama-ku.</b><br/>
        Rindingo-oku-no sid ongoulun dit aso bahazan,<br/>
        <b>Supaya amu-oku apalid dioti,</b><br/>
        Om aso-ogi borotuduon sid dohon.<br/>
        <b>Sampai aso-no kopolidan-ku.</b><br/>
        Gam ozi-ko dit ongoboros-ku<br/>
        <b>Om i purimon di ginavo-ku, o Tuhan</b><br/>
        O Tuhan, i sondihon-ku om i minananggung dohon.
		</p>
        ]]>
    </string>

    <string name="zabur_22">
	<![CDATA[
		<p>
        O Kinoringan, o Kinoringan, nokokuro-ka, to iniduan-oku-no dikau?<br/>
        <b>Amu-ko-no munulung dohon.</b><br/>
        Kinodim-ku ikau. Topot mininsodu-ko-ogi banal.<br/>
        <b>O Kinoringan-ku, asasadapan-oku mongodim dikau, topot aso timpa-nu.</b><br/>
        Om osusuvaban-oku-po do sodop, topot kakali dot aso kosungguvo-ku.<br/>
        <b>Dot ikau-no o Kinoringan dot osusi.</b><br/>
        I Kinoringan dit iindozohon sid longoi dit ongoulun dot Israil.<br/>
        Ikau-no o hinarap dit angaki dahai<br/>
        <b>Hinumarap ioti dot ikau-no o manapul dioti.</b><br/>
        Ikau-no o kokodimon om palabus dioti.<br/>
        <b>Minangasip-no ioti sid dikau sampai amu insan kamalu ioti.</b><br/>
        Topot ong ioku diti mad okon-noko riniba.<br/>
        <b>Mad kutu-no dot uusibaon om gogoukon di kinogumuai dot ulun.</b><br/>
        Isai-nopo i kemot dohon, momongerak-no gumauk<br/>
        <b>Santabiu-no om sompilog-no ioti. Ka dioti.</b><br/>
        Ialo-no dino ikasip sid Kinoringan.<br/>
        <b>Nokokuro-ka, tu amu otulungan iosido?</b><br/>
        Ombo-ko i Kinoringan o manapul dialo dino?<br/>
        <b>Banal-no, ikau-no o minongimbulai dohon sid titan dit idi-ku</b><br/>
        <b>Om pinosinang dohon posusu sid idi-ku.</b><br/>
        Nasanganu-oku-no laid dikau i kinalandazan-ku.<br/>
        Ikau-no laid o Kinoringan-ku di sid tizan-okui dit idi-ku<br/>
        <b>Kada-oku-no insoduai, tu sid tanga-oku-no di kosusaan, sampai aso-no monulung dohon.</b><br/>
        Nourunan-oku-no dit ongotunggal<br/>
        <b>Om notutukan-oku-no do moriza do Basan.</b><br/>
        Sangkabang-no ioti sid dohon do iadko tiakan i vitilon i mondou.<br/>
        <b>Iadkopo vaig-oku di nouza</b><br/>
        Om mad nongotatak-no laid it ongotulang-ku antad sid ongopiuhalan.<br/>
        <b>I ginavo-ku noudou-no iadko i</b><br/>
        Nokorop-no om asara-no i kakansangan-ku.<br/>
        <b>Kinumapit-no sid ngahad i dila-ku om niopung-oku-no dikau sid lisovu do naraka.</b><br/>
        Nourunan-oku-no dot asu om nolimputan-oku-no di bahanan do mangarampas<br/>
        <b>Noboludan-no dioti i longon om hakod-ku.</b><br/>
        Ezapi ot tigagang-ku.<br/>
        <b>Sumonsob-no kavi ioti dohon.</b><br/>
        Bibobohogizan-no dioti i sulung-ku<br/>
        <b>Om pitataanan-no dioti i kurilib-ku.</b><br/>
        Topot kada-oku insoduai o Tuhan.<br/>
        <b>Tuhingai-oku-no koduruk, o kakansang dohon.</b><br/>
        Apadai-oku-no antad sid ongosapadang di sangod-ku<br/>
        <b>Om apadii-no i ginavo-ku antad sid linouban dot asu.</b><br/>
        Sopulai-oku-no antad sid kabang do mondou<br/>
        <b>Om sid ongosangau do moriza. Nambat-oku-no dikau o Tuhan.</b><br/>
        Poronu-oku-no di ngaran-nu sid ongoobpinai-ku.<br/>
        <b>Om indozohon-ku-no ikau sid tanga do piumpugan.</b><br/>
        Indozoho-no dikou i Tuhan, ot ongoulun di mongoguna di Tuhan.<br/>
        <b>Pogohormat-kou-no di Tuhan, ot ongomongkupu di rurungan di Yakub.</b><br/>
        Pinta dua-kou-no sid Tuhan, ot ongoulun dot lsrail.<br/>
        Sabap amu kumihi iosido dit osibak<br/>
        <b>Om amu posimozo iosido dit kapagasan dit ulun di popogoson.</b><br/>
        Amu tolikudan dau ioti,<br/>
        <b>gam iningon dau i gama dioti mokitulung.</b><br/>
        Sabap ino, mongindazou-oku-no di Tuhan sid tinoguvangon di piumpugan dot agazo<br/>
        <b>Om tulukon-ku i nazir-ku sid tinoguvangon di sokovial it ongoulun di mongindazou dikau.</b><br/>
        Envizahan it ongoulun dit olomi o ginavo<br/>
        <b>Mongindazou-no it ongoulun di mogihim di Tuhan.</b><br/>
        Ali-ali om osinang ioti sampai penlaid.<br/>
        <b>Ot ongobansa, hondomo-no dikou i Tuhan.</b><br/>
        Ot ongobansa, toronong-kou-no sumamba sid tinoguvangon dau.<br/>
        <b>Sabap i Tuhan, ino-no o raja.</b><br/>
        Iosido-no o mangahatul di sokoviai it ongobansa.<br/>
        <b>O banal-no. losido-no o sambaon dit ongosusumbung sid pomogunan.</b><br/>
        Sumingkudou-no kavi sid tinoguvangon dau i kipinuhobo om i nengkono-no.<br/>
        <b>Sumamba kavi it ongoturun-monurun sid dau</b><br/>
        <b>Om pahabal-no di Tuhan it anganak dino.</b><br/>
        Ioti-no o mangahabal di kotulido<br/>
        <b>Om i kogozoo di ginama di Tuhan</b><br/>
        <b>Sid ongobansa di mimbulai-ogi tohudi\'t adau.</b>
		</p>
        ]]>
    </string>

    <string name="zabur_23">
	<![CDATA[
		<p>
        I Kinoringan o manaud dohon. Aso-not ihimon-ku.<br/>
        <b>Niodop-odop-oku dau sid orombung o sakot</b><br/>
        Om niatod-oku dau sid vaig dot oliou.<br/>
        <b>Nempanggalan dau i koposizan-ku</b><br/>
        Om inovit-oku dau sid ralan dot abanal, sabap gima i ngaran dau.<br/>
        <b>Bang mamanau-oku sid orintup om otuvong-po,</b><br/>
        Amu-oku-no rumosi dot indorosi,<br/>
        <b>Tu ikau-no i mozo-vozo dohon.</b><br/>
        I babambang-nu om i tungkat-nu ino-no o harapan-ku.<br/>
        <b>Ikau-no o mangahatul do meja bahagi-ku sid tinoguvangon di sangod-ku</b><br/>
        Om ikau-no o mongumau dit obuk-ku dot umau<br/>
        <b>Om tinungu-nu i ponginuman-ku sampai nakalabai.</b><br/>
        Manjadi i kovosihan om i kosianan-nu mozo-vozo dohon suvab-suvab.<br/>
        <b>Om mintoron-oku sid valai do Kinoringan sampai penlaid.</b>
		</p>
        ]]>
    </string>

    <string name="zabur_24">
	<![CDATA[
		<p>
        Kinoringan-no o sanganu diti pomogunan diti om i sokoviai i suvang.<br/>
        <b>O ino-no iti pomogunan diti om i sokoviai i pentoron sid savat.</b><br/>
        Sabap nengkakat-no dau sid rahat.<br/>
        <b>om tinatap-no dau sid soribau do vaig.</b><br/>
        Isai-ka i katakad sid burul do Kinoringan?<br/>
        <b>Om-isai-ka i kengkakat sid intoronon dot osusi?</b><br/>
        O ino-no it ulun dit aso sala i palad dau<br/>
        <b>Om osusi i ginavo dau.</b><br/>
        It amu oviton i ginavo dau sid aso tantu-tantu<br/>
        <b>Om it amu sumumpa sid vudut.</b><br/>
        Manjadi iosido-no o kotorima di barakat antad sid Kinoringan.<br/>
        <b>Om i kabanaran di Tuhan di minanapul dau.</b><br/>
        Iti-no i bansa dit ulun di mogihim di Tuhan.<br/>
        <b>Ino-no i mogihim di tinoguvangon-nu, o Tuhan di Yakub.</b><br/>
        Posongoho-no i navaon<br/>
        <b>Om pasavato-no i rongobon di pomogunan</b><br/>
        Supaya kosuvang i raja di banalko asavat.<br/>
        <b>Isai-ka i raja di banalko asavat?</b><br/>
        Ino-no i Kinoringan it akansang om kikuasa.<br/>
        <b>Posongoho-no i navaon</b><br/>
        Om pasavato-no i rongobon do pomogunan.<br/>
        <b>Supaya kosuvang i raja di banalko asavat,</b><br/>
        <b>Isai-ka i raja di banalko asavat?</b><br/>
        Ino-no i Kinoringan, i monguasa di kinasapahan do malaikat.<br/>
        <b>Tu iosido-no i raja di banalko asavat.</b>
		</p>
        ]]>
    </string>

    <string name="zabur_42">
	<![CDATA[
		<p>
        Iadko i tambang di mongivou dot ovud<br/>
        <b>Pengkaa-no dino i kotilangad di ginavo-ku dikau, o Kinoringan-ku</b><br/>
        Tuliohon-no do Kinoringan i ginavo-ku, i Kinoringan di kapapasi.<br/>
        <b>Sera-no o kotoguvangan-ku sid dikau, o Kinoringan.</b><br/>
        Inakanon-ku-no i romou-ku sodop adau<br/>
        <b>Sabap asasadapan do piduduat-oku dot ulun dot,</b><br/>
        Siombo-no-ka i Kinoringan-nu? Ka.<br/>
        <b>Manjadi ong andaman-ku i hiza diri, banalko mungkolu i ginavo-ku</b><br/>
        Tu andaman-ku-no i sambazaai-okoi-po kumaa sid valai do Kinoringan<br/>
        <b>Do songlongoi-longoi mongindazou om monorima kaseh I kinasapahan di hiza dot adau dot agazo.</b><br/>
        Nokokuro-ka, tu iadino o kolungui-nuo, ginavo-ku?<br/>
        <b>Nokokuro-ka, tu oupus-ko banal?</b><br/>
        Harap-no sid Kinoringan, tu kakal-okui mongindazou dau<br/>
        <b>Gima i sokoviai o kotulungan dit antad sid tinoguvangon dau.</b><br/>
        Lumungui-no i ginavo-ku, tu mungkolu mongohondom dikau, o Kinoringan-ku<br/>
        <b>Sabap it uningou do gumbang antad sid Yarden om antad sid Hermon</b><br/>
        Mititimpa-no i pusod do rahat rumidi<br/>
        <b>Om i kolokoi do munilun di vosoi-nu</b><br/>
        Om nibabandung-no o gumbang di Tuhan monodos dohon.<br/>
        <b>O Tuhan, asasadapan-ko manamod dohon.</b><br/>
        Osusuvaban i longoi do koruhunan-nu o longozon-ku<br/>
        <b>Om pomintaan dua-ku sid Kinoringan, i mamasi dohon.</b><br/>
        Boros-ku sid Kinoringan, i sondihon-ku,<br/>
        Nokokuro-ka, tu iadino o kolungui-nu, o ginavo-ku?<br/>
        <b>Nokokuro-ka, tu oupus-ko banal?</b><br/>
        Harap-no sid Kinoringan, tu kakal-okui mongindazou dau<br/>
        <b>Gima i sokoviai i kotulungan dit antad sid tinoguvangon dau.</b><br/>
        Iadko notobok-oku do kapatazan<br/>
        <b>Agauk-oku dit ongosangod-ku dot ino-no o boboroson dioti suvab-suvab sid dohon,</b><br/>
        Siombo-no-ka, i Kinoringan-nu? ka.<br/>
        <b>Nokokuro-ka, tu iadino o kolungui-nu, o ginavo-ku?</b><br/>
        Nokokuro-ka, tu oupus-ko banal?<br/>
        <b>Harap-no sid Kinoringan, tu kakal-okui mongindazou dau</b><br/>
        Gima i sokoviai i kotulungan dit antad sid tinoguvangon dau.
		</p>
        ]]>
    </string>

    <string name="zabur_43">
	<![CDATA[
		<p>
        Banaro-oku-no o Kinoringan<br/>
        <b>Patarango-no banal i kabanaran-ku sid tinoguvangon dit aso bahazan.</b><br/>
        Sopulai-oku-no antad sid ongobansa di momudut om ongoraraat<br/>
        <b>Sabap i kakansango-ku, ikau-no o Kinoringan.</b><br/>
        Nokokuro-ka, tu niada-oku-no?<br/>
        Nokokuro-ka, tu opogos-oku di gotipon-oku dit ongosangodku?<br/>
        Porikoto-no sid dohon i kanavau om i kabanaran-nu.<br/>
        <b>Supaya agazad-oku om ovit-oku sid burul dot osusi.</b><br/>
        <b>Om sid valai dit inintoronon-nu</b><br/>
        Om kotoronong-oku sid meja-nu, tumoguvang sid dikau<br/>
        <b>do monundatang mongindazou dikau.</b><br/>
        O Kinoringan di kotomon om kohigak dohon.<br/>
        <b>Nokokuro-ka, tu iadino o kolungui-nu, o ginavo-ku?</b><br/>
        Nokokuro-ka, tu opus-ko banal?<br/>
        <b>Harap-no sid Kinoringan, tu kakal-okui mongindazou dau.</b><br/>
        Banal-no. A-milo-milo mongindazou-oku-nopo dikau,<br/>
        <b>O Kinoringan-ku, i manapul dohon.</b>
		</p>
        ]]>
    </string>

    <string name="zabur_51">
	<![CDATA[
		<p>
        Sianai-oku-no o Kinoringan, sabap gima i koruhuan-nu<br/>
        <b>Om sabap gima i kosianan-nu di mangapus di sokoviai i kasalaan-ku.</b><br/>
        Vougai-oku-no, supaya edu i karaatan-ku<br/>
        <b>Om susio-oku-no antad sid dusa-ku.</b><br/>
        Sabap ioku diti mangakun di sokoviai i kasalaan-ku<br/>
        <b>Om i dusa-ku soumul-umul sid tinoguvangon-ku.</b><br/>
        Rontob sid dikau o kisala-oku.<br/>
        <b>Nakaranggal-oku di kenginan-nu.</b><br/>
        Atarang-no dot abanal ino gama-nu mongohukum<br/>
        <b>Om otulid i hukum-nu.</b><br/>
        Sabap inusu-oku sid karaatan<br/>
        <b>Om inotizan-oku dit idi-ku sid dusa.</b><br/>
        Banalko ozi-ko do kipurimon do kabanaran i ginavo dot ulun<br/>
        <b>Om nitanda-nu-no laid sid dohon i keloo-nu.</b><br/>
        Hugusai-oku-no, supaya ajadi-oku dot oborosi<br/>
        <b>Vougai-oku-no, supaya ajadi-oku dot osusi.</b><br/>
        Porongoho-oku-no vagu do kohigakan om katamanan<br/>
        <b>Pohijaho-oku-no, supaya kopongindazou-oku vagu dikau.</b><br/>
        Takapai-no i karaatan-ku<br/>
        <b>Om tonuso-no i kasalaan-ku.</b><br/>
        Umbosihai-no i ginavo-ku<br/>
        <b>Om imvoguvai-no di Sundu-nu i purimon do ginavo-ku.</b><br/>
        Kada-oku-no padao sid tinoguvangon-nu<br/>
        <b>Om kadan-no onuvo i Sundu-nu dot Osusi, i nokositi-no dohon.</b><br/>
        Pogulio-no sid dohon i kohigakan<br/>
        <b>Gima i kosopulan antad sid dikau</b><br/>
        Om sukupo-no di ginavo-ku dot obinsuhut.<br/>
        <b>Manjadi ioku-no o monuduk di ralan-nu sid ongoulun di mangagama do sala</b><br/>
        Supaya it ulun do kidusa kouli sid dikau.<br/>
        <b>O Tuhan, tindalo-oku-no antad sid kiraha i palad-ku.</b><br/>
        O Kinoringan di puun do koposizan,<br/>
        <b>Supaya i dila-ku kendazou di sokoviai i kabanaran-nu.</b><br/>
        O Tuhan, bukao-no i kabang-ku<br/>
        <b>supaya i dila-ku kendazou dikau.</b><br/>
        Sabap amu-ko engin ong mangagaras-oku do pangazam om isamba sid dikau<br/>
        <b>Tu ong engin-ko-ogi do iadino, tantu mangagaras-oku-no.</b><br/>
        Topot amu-ko engin.<br/>
        <b>Ino-no it isamba di kenginan do Kinoringan,</b><br/>
        <b>I ginavo dot okugui</b><br/>
        I ginavo dot osibak om obingrosi<br/>
        Ino-no ot amu-nu kihizon, o Kinoringan.
		</p>
        ]]>
    </string>

    <string name="zabur_73">
	<![CDATA[
		<p>
        I Kinoringan dino banalko avasi sid ulun dot Israil<br/>
        <b>Om sid ulun dit osusi i ginavo dau.</b><br/>
        Topot ioku diti, ogos-ogos ong kasadu i hakod-ku<br/>
        <b>Om ogos-ogos-po ong kokinsal i rampam-ku.</b><br/>
        Tu oruol i ginavo-ku dit osiratan-ku i kosinangani dit ulun dot osumbung.<br/>
        <b>Ohijau om olomu iosido, sabap amu opionong do kosusaan do iadko it ulun vokon.</b><br/>
        Om amu opipogos do iadko it ulun vokon.<br/>
        <b>Ipokindazou dioti i kosumbungo dau</b><br/>
        Iringgal-no i gama momogos do koruhang.<br/>
        <b>I korusuko dioti dino kapalid sid kasalaan</b><br/>
        Om i karaatan do ginavo dioti iadko lampai do linusuvon.<br/>
        <b>Mongusiba om momudali om momuruvak om mongindorosi ioti dit ongoulun dot oholian banal</b><br/>
        Pokitatalanan dioti it avan<br/>
        <b>Om tilaan dioti i putanaon.</b><br/>
        Sabap ino, i kogumuai dot ulun iadko murulun o vaig momozo dit ulun dot araat.<br/>
        <b>Boros dit osumbung, Siombo ot elaan do Kinoringan ino? ka, om,</b><br/>
        Okonko pioontupat di banalko asavat iti? ka.<br/>
        <b>Iadno dino it ongoulun dot araat</b><br/>
        Lumundu-no ioti om osinang-no sitid pomogunan.<br/>
        <b>Bang iadino, porosuma i gama-ku monusi di ginavo-ka?</b><br/>
        Om momoug dit uhomon-ku sid kabanaran?<br/>
        <b>Tu konoruvo-nopo dot adau, nga onong-oku do kapagasan</b><br/>
        Om suvab-suvab-no dot osusa-oku.<br/>
        <b>Ogos-ogos-po ong ioku nga kopomoros do iadino,</b><br/>
        Nga kopongimpulong-oku di ranzat dit anganak-nu o Kinoringan<br/>
        <b>Topot banalko nangangaban-oku di hiza di tipangaharati-oku dara</b><br/>
        Sampai sinumuvang-oku sid valai do Kinoringan do mongontupat di kosungguvo dioti. Nelaan-ku-no dot,<br/>
        <b>Ikau-no pinentoron dioti sid pansung dit aralamou</b><br/>
        Om ikau-no o momulid dioti sid kobinasaan.<br/>
        <b>It ongoulun dino tigogi orungoi</b><br/>
        Om sokoviai tigogi avi dot obinasa.<br/>
        <b>Mad minonginipi di mad tinumanusi o hinondom</b><br/>
        <b>Tu noposik-po, nolingan-no kavi.</b><br/>
        Kodungko himbok it oruol i ginavo-ku. ladnoko vuvundukon<br/>
        <b>Om iadko lovong om bobou-oku</b><br/>
        <b>Om i kobuatano-ku nga iadnoko dupot sid tinoguvangon-nu</b><br/>
        Topot kakali do mozo-vozo-oku-nopo dikau<br/>
        <b>Om ikau nga kovidan-nui i palad-ku do vanan.</b><br/>
        Ikau-no i monunda dohon<br/>
        <b>Om sid kopupusan-po torimaon-oku-no dikau sid kohormatan</b><br/>
        Ong nokovozo-ko-no dohon, amu-oku-no mindamo do nunu nopo sitid pomogunan sampai sid surga.<br/>
        <b>Tu mulongko atanus i guvas om i ginavo-ku</b><br/>
        Kakali dot ikau-no o monginsasamod dohon<br/>
        <b>Om ikau-no o tungkusan-ku sampai penlaid, o Kinoringan.</b><br/>
        Na isai-nopo i mogidu antad sid dikau, ino-no o tumanus.<br/>
        <b>Om tonuson-nu kavi it ongoulun di tumolikud sid dikau.</b><br/>
        Topot ong ioku, ozi-oku tumopiri sid dikau.<br/>
        <b>Humarap-oku sid dikau, o Tuhan Kinoringan, om koronu-ku-ogi i nongogama-nu.</b>
		</p>
        ]]>
    </string>

    <string name="zabur_90">
	<![CDATA[
		<p>
        O Tuhan ikau-no o sunsudon-za antad di kodori-po.<br/>
        <b>It amu-po nongurug it ongoburul</b><br/>
        Om it amu-po nagama i tana om i riniba,<br/>
        <b>Ikau-no o gulu banal om amu-ko tumanus sampai penlaid.</b><br/>
        Pouli-ko di riniba sid lisovu do tana dot, Uli-kou-no o riniba, kanu.<br/>
        <b>Sabap ong sid dikau soribu toun iadko sangadau-no</b><br/>
        om iadko sonsodop-no dit osuvaban dot amu kodop.<br/>
        <b>I riniba iadko i gama-nu pasak do lampai do lizud</b><br/>
        Ioti dino iadko rontob inipi.<br/>
        <b>I riniba koluu di sakot</b><br/>
        Tu sumuni om mungkalad-no do sasarap,<br/>
        <b>Minsosodop-po lumondihu-no om rumuzou-no.</b><br/>
        Tumanus-okoi, sabap i hungot-nu<br/>
        <b>Sampai tigogi obinasa-okoi, sabap i sana-nu.</b><br/>
        Sokoviai i kasalaan-za, nigili-nu-no kavi sid tinoguvangon-nu<br/>
        <b>Om i karaatan-za di nokosusut-no,</b><br/>
        Nga nakalanta kavi sid tinoguvangon-nu.<br/>
        <b>Sabap ino, kisukud-okoi, to atanus-okoi di hungot-nu.</b><br/>
        Konibako dit umul-za iadko insan-no pomuhobo.<br/>
        <b>Manjadi i sukud-za turu-no nopod toun.</b><br/>
        Bang anaru-naru o sukud, nga valu nopod toun.<br/>
        <b>Mulongko avantang o kavazao, kakali dot opogos om osusa</b><br/>
        toduru-duruk om katalib i sukud-za.<br/>
        <b>Topot isai-no-ka i kelo di kasanaan-nu?</b><br/>
        Om isai-no i koontupat di kohungatan-nu?<br/>
        <b>Tudukai-okoi-no mongitung di kisukud-okoi supaya elo-okoi monguog.</b><br/>
        O Tuhan, kadan-po kiponginud dot alaid-no.<br/>
        <b>Uli-no sid dahai. Sianai-okoi-no, o Tuhan.</b><br/>
        Sukupo-okoi-no di kovosihan-nu suvab-suvab.<br/>
        <b>Supaya otomon-okoi om ounsopot-okoi sampai matai.</b><br/>
        Higako-okoi-no do kerad di kosusaan-za.<br/>
        <b>Suliai-no it ongotoun di varo kinapagasan dahai.</b><br/>
        Pemoto-okoi-no, di gama-nu<br/>
        <b>Om it anganak-za, nga kemot-po di kohormatan-nu.</b><br/>
        O Tuhan Kinoringan-za, lindungo-okoi-no di kovosihan-nu.<br/>
        <b>Berkatai-no it agama di palad-za, o Tuhan</b><br/>
        <b>Om hoturo-no i gagamaon-za suvab-suvab.</b>
		</p>
        ]]>
    </string>

    <string name="zabur_93">
	<![CDATA[
		<p>
        I Tuhan ino-no o raja.<br/>
        <b>I pakazan di Tuhan, ino-no i pangkat dau.</b><br/>
        I kolopindang dau, ino-no i kokuasaan dau.<br/>
        <b>Om amu-no gumuzu it origi do pomogunan, tu pinihot dau</b><br/>
        Opihot-no laid i kinogomon di karajaan-nu, o Tuhan<br/>
        <b>Ikau-no o gulu-no banal.</b><br/>
        O Tuhan, kumohud-no it ongogulonggong dot olungan.<br/>
        <b>Sokoviai it ongoolungan nga monguningou-no i kohud do gulonggong.</b><br/>
        Sokoviai it olungan, sumurut-no banal i kohud do gulonggong<br/>
        <b>Topot i Tuhan lobipo ahakang mantadko i murintal i gumbang</b><br/>
        Om lobipo mantad it uni do rinidi do rahat.<br/>
        <b>I hoturan-nu atantu sampai penlaid.</b><br/>
        Om i kosusio-nu ot umpakai di valai-nu,<br/>
        <b>O Tuhan dit apasi penlaid.</b>
		</p>
        ]]>
    </string>

    <string name="zabur_95">
	<![CDATA[
		<p>
        Tokou-no, mongindazou di Tuhan<br/>
        <b>Gunao tokou-no i pampang di koposizan tokou.</b><br/>
        Sumamba tokou-no sid tinoguvangon dau, to monorima kaseh<br/>
        <b>Mindolongoi tokou-no do torima kaseh sid dau.</b><br/>
        I Tuhan, ino-no i raja do keso om banalko apangkat.<br/>
        <b>I Tuhan, ino-no i Kinoringan i kipangkat.</b><br/>
        I konopuan do pomogunan, sid palad kavi di Tuhan.<br/>
        <b>Om it ongoburul nga iosido-no o sanganu.</b><br/>
        I rahat nga i Tuhan o sanganu, sabap iosido-no o minongurug,<br/>
        <b>Om i putanaon, nga inurugi dau.</b><br/>
        Siti-kou-no tumoronong tokou-no sid tinoguvangon dau om sumingkudou-ogi<br/>
        <b>Tu mangarazou tokou di Tuhan, i minongurug di tokou.</b><br/>
        Sabap iosido-no i Kinoringan tokou<br/>
        <b>Om i tokou-no i bansa di tinaud dau.</b><br/>
        Iadko i bahanan do domba di tinunda di longon dau.<br/>
        <b>Biano pongining-kou-no om pangasip-kou-no di boros do Kinoringan:</b><br/>
        Kada-no pokodoho i ginavo dikou iadko i hiza di sid Meriba<br/>
        <b>Om iadko i hiza di sid pampang Masa sid belantara.</b><br/>
        Tu i hiza diri minoguhang it angaki dikou dohon sampai minonuba dohon.<br/>
        <b>Nemot-no i gama-ku, nga amui kasip ioti.</b><br/>
        Apat nopod tinounan dot opogos-oku lumanut dino bansa-ku<br/>
        <b>Sampai nokoboros-oku-no di hiza diri dot,</b><br/>
        Ioti-no dino o bansa dit amu atantu.<br/>
        <b>Amu kaharati ioti sumuhut di vazaan-ku, kangku.</b><br/>
        Sabap ino, nokoboros-oku-no sid saralom di hungot-ku dot,<br/>
        <b>Amu kosuvang ioti sid intoronon-ku, kangku, ka di Kinoringan.</b>
		</p>
        ]]>
    </string>

    <string name="zabur_98">
	<![CDATA[
		<p>
        Mindolongoi tokou-no do longoi vagu sid tinoguvangon di Tuhan.<br/>
        <b>Sabap nokembulai-no di Kinoringan i kosunduvo dau.</b><br/>
        I palad dau do vanan om i longon dau dot osusi<br/>
        <b>O minongimbulai di gama dot osundu.</b><br/>
        I Kinoringan o minanarang di kotulungan dau<br/>
        <b>Sampai minongimbulai di kabanaran dau sid tinoguvangon di sokoviai i bansa.</b><br/>
        Kakali andaman dau i kovosihan<br/>
        <b>Om i katatapo dau sid rurungan dot Israil.</b><br/>
        Pentongkop do pomogunan nga nokemot-no kavi di gama do Kinoringan monulung di tokou.<br/>
        <b>Tomon-kou-no, ot ongopomogunan, sabap i Kinoringan.</b><br/>
        Higak-kou-no banal om pindolongoi-kou-no.<br/>
        <b>Sundatango-no dikou i gama mongindazou do Kinoringan</b><br/>
        Dot ologod o gama monundatang om mindolongoi.<br/>
        <b>Ponuling-kou-no om ponuburi-kou-no</b><br/>
        Tu mongindazou sid tinoguvangon do raja, ino-no i Tuhan<br/>
        <b>Gara-kou-no, o rahat om i sokoviai i suvang-nu.</b><br/>
        Gara-kou-no o vinangun sampai i suvang-nu.<br/>
        <b>Panapap-kou-no ot ongobavang</b><br/>
        Om gara-kou-no mindolongoi, ot ongoburul sid tinoguvangon di Tuhan.<br/>
        <b>Tu rumikot-no iosido.</b><br/>
        Rumikot i Tuhan, to mongohukum-no di pomogunan.<br/>
        <b>Manahak-no iosido do kovosihan dau sid riniba</b><br/>
        Om i kotulido dau sid ongorurungan.
		</p>
        ]]>
    </string>

    <string name="zabur_100">
	<![CDATA[
		<p>
        Ot ongopomogunan, pongindazou-kou-no di Tuhan.<br/>
        <b>Samba-kou-no sid Tuhan dit otomon-kou.</b><br/>
        Rikot-kou-no sid tinoguvangon dau dot ounsopot i ginavo dikou.<br/>
        <b>Hondomo-no dikou i Tuhan, o ino-no i Kinoringan.</b><br/>
        Iosido-no o minongurug di tokou<br/>
        <b>Om i tokou diti, nga i Tuhan-no o sanganu.</b><br/>
        I tokou-no o bansa dau<br/>
        <b>Iadko it ongodomba di tinaud dau.</b><br/>
        Suvang-kou-no sid ongonavaon di valai do Kinoringan tu monorima kaseh.<br/>
        <b>Rikot-kou-no sid natad do panambayangan, tu mindolongoi do torima kaseh sid dau.</b><br/>
        Sabap avantang i Tuhan<br/>
        <b>Om i kovosihan dau nga amu-no engkod sampai penlaid,</b><br/>
        Om i kotulido dau mintoron sid ongoulun gulu<br/>
        <b>Sampai tungkus-monungkus i ranzat.</b>
		</p>
        ]]>
    </string>

    <string name="zabur_103">
	<![CDATA[
		<p>
        O ginavo-ku, pangarazou di Tuhan<br/>
        <b>O koposizan-ku, pangarazou di ngaran dau dot osusi.</b><br/>
        O ginavo-ku, pangarazou di Tuhan<br/>
        <b>Om kadan-no poolingai i kinoponulungan dau.</b><br/>
        Nakada-no dau i sokoviai i kasalaan-ku<br/>
        <b>Nengkod-no dau i sokoviai it oruol-ku</b><br/>
        Natanggung-no dau i koposizan antad sid kobinasaan.<br/>
        <b>Napakazan-oku-no dau di kovosihan om kosianan dau.</b><br/>
        Nosukup-no dau i kenginan-ku<br/>
        <b>Nemvoguvan-no dau i kansang-ku iadko i ombolog bugang.</b><br/>
        I Tuhan mongimbulai di katapatan om kabanaran sid sokoviai it ongoulun di kukudomuson.<br/>
        <b>Nokentahan-no laid dau sid di Musa it oumba dau dino.</b><br/>
        Om it ongoulun dit Israil, nga nokemot-no kavi di nagama dau.<br/>
        Asamod om avasih i Tuhan<br/>
        <b>Alanut iosido om ogumu o kovosihan dau.</b><br/>
        I hungot dau okonko sid penlaid<br/>
        <b>Om i pajal dau nga okonko sampai said kopupusan do riniba</b><br/>
        I gama do Kinoringan monuli okonko isusui di kasalaan tokou<br/>
        <b>Om amu posuli iosido di karaatan tokou.</b><br/>
        Sabap iadko kasavato ditit avan antad sid tana<br/>
        <b>O kogozoo di kovosihan dau di panaud dit ongoulun di sumuhut.</b><br/>
        Iadko i kosoduo do kosilahon antad sid kotonobon<br/>
        <b>O gama do Kinoringan pensodu di karaatan tokou.</b><br/>
        Iadko kosomoko dit ama sid anganak dau<br/>
        <b>O kobinsianan di Kinoringan sid ongoulun di sumuhut sid dau.</b><br/>
        Sabap elaan-no gima di Tuhan i buatan tokou<br/>
        <b>Om andaman di Tuhan dot i tokou iadko lisovu</b><br/>
        Sabap it umul do riniba iadko sakot<br/>
        <b>Om iadko it ongovusak sid govuton.</b><br/>
        Tu otongus-no di barat dot alasu, atanus-no i vusak<br/>
        <b>Sampai aso-not andaman dau dino.</b><br/>
        Topot ong i kovosihan di Tuhan dino, amu engkod sampai penlaid.<br/>
        <b>Om i kabanaran dau nga atantu sampai sid muaki.</b><br/>
        Ino-no i sokoviai it ulun di sumuhut di janji do Kinoringan.<br/>
        <b>Om it ongoulun di mongohondom di pinonuhuan do Kinoringan sid saralom di gagamaon dioti.</b><br/>
        I Tuhan kiogomon dot opihot sid surga<br/>
        <b>Om i karajaan dau nga mangahatul sid pentongkop.</b><br/>
        Ot ongomalaikat, pangarazou-kou-no di Tuhan.<br/>
        <b>Suhuto-no dikou i kovosihan dau.</b><br/>
        Ot ongomononsiou, pangarazou-kou-no di Tuhan<br/>
        <b>Ot ongouripon di Tuhan, suhuto-no dikou i kenginan dau.</b><br/>
        O vinangun, pangarazou-kou-no di Tuhan, sid siombo-nopo o karajaan dau.<br/>
        <b>O ginavo-ku, pangarazou-no di Tuhan.</b>
		</p>
        ]]>
    </string>

    <string name="zabur_117">
	<![CDATA[
		<p>
        Ot ongorurungan, pangarazou-kou di Tuhan.<br/>
        <b>O sokoviai it ongobansa, pongindazou-kou di Tuhan.</b><br/>
        Sabap akansang i hoturan di kovosihan dau sid di tokou<br/>
        <b>Om I kabanaran di Tuhan mangahatul di tokou sampai penlaid.</b><br/>
        Pangarazou-kou-no di Tuhan.
		</p>
        ]]>
    </string>

    <string name="zabur_121">
	<![CDATA[
		<p>
        Tumimpan-oku sid ongoburul. Siombo-no-ka i monulung dohon?<br/>
        <b>Aso, o ino-no iso-no, i Tuhan i minongurug dit avan om i tana.</b><br/>
        I Tuhan monunda dikau, supaya amu kotongkihal i hakod-nu.<br/>
        <b>I manaud dikau, nga amu tiodopon.</b><br/>
        Tantu amu duduon do tiodopon i manaud dot Israil.<br/>
        <b>I Tuhan, ino-no i manaud dikau.</b><br/>
        I Tuhan mozo-vozo dikau mongodundung ponong sid vanan.<br/>
        <b>Ong it adau, nga amu-ko surukanon antava i vulan di sodop.</b><br/>
        I Tuhan manaud dikau, supaya a-ko onong di sokoviai i karaatan.<br/>
        <b>Iosido o manaud do koposizan-nu.</b><br/>
        I Tuhan manaud di pamanahan-nu di mantadi<br/>
        <b>Om i muli-ko-no, biano sampai penlaid.</b>
		</p>
        ]]>
    </string>

    <string name="zabur_126">
	<![CDATA[
		<p>
        I hiza di pinouli-okoi-no di Tuhan sid burul do Sion<br/>
        <b>Mad rontob iadko monginipi o kopurimonon dahai.</b><br/>
        Banalko ohigak-okoi om otomon-okoi-no mongindazou di hiza diri.<br/>
        <b>Gamko it ongobansa vokon nga minomoros-no dot,</b><br/>
        Banalko agazo o nagama di Tuhan sid dioti dino, ka.<br/>
        <b>Manjadi banalko agazo o nagama di Tuhan sid dahai.</b><br/>
        Sabap ino, otomon-okoi-no.<br/>
        <b>O Tuhan, ulito-no vagu i kosurupu dahai</b><br/>
        Iadko i gama-nu momonu di vaig dit ongopaluh sid belantara<br/>
        <b>I mamarabag-no o romou mogihad di hiza di mananomi,</b><br/>
        Nga ozizi-ogi ot irak ong mongimot-no.<br/>
        <b>Mogihad ioti di hiza do mamanau-ogi mangasok,</b><br/>
        Topot aramai ioti di hiza di muli-no antad sid minongulok.
		</p>
        ]]>
    </string>

    <string name="zabur_127">
	<![CDATA[
		<p>
        Ong okonko i Tuhan kondiri o pengkakat do valai<br/>
        <b>Tantu porosuma i gama dit ongotukang muvalai.</b><br/>
        Ong okonko i Tuhan kondiri o manaud do kuta,<br/>
        <b>Tantu porosuma i gama dit ongosojal manaud do kuta.</b><br/>
        Porosuma i gama dikou tumungag dot osopung-po do suvab,<br/>
        <b>Sampai alalangan do sodop do posurut dit ongogamaon dikou.</b><br/>
        Om mangakan di nouval o longon dikau monimbaru.<br/>
        <b>Tu i modo-modop i sinamadan di Tuhan o kasanganu.</b><br/>
        It anganak, tinungkusan antad di Tuhan.<br/>
        <b>Om i rumanzat nitahak di Tuhan.</b><br/>
        Kiontok i kakansango dit anganak dino sid ama dioti,<br/>
        <b>Iadko it ongoramok sid palad di mononsiou.</b><br/>
        Osinang-no it ulun di noponu do ramok i karaban<br/>
        <b>Tu amu-no endai iosido tumoguvang di sangod dau.</b>
		</p>
        ]]>
    </string>

    <string name="zabur_130">
	<![CDATA[
		<p>
        Sid kosusaan-ku mongodim-oku dikau o Tuhan.<br/>
        <b>Iningo-no i dolou-ku, o Tuhan.</b><br/>
        Pataano-no i tolingo-nu, to mongining di dolou-ku dit osusa-oku.<br/>
        <b>Bang mongohondom-ko di kasalaan-ku</b><br/>
        Isai-po it abanal sid tinoguvangon-nu?<br/>
        <b>Topot sid dikau-no i kaadaan do sala.</b><br/>
        Supaya ohormat-ko di sokoviai.<br/>
        <b>Humarap-oku-no dikau, o Tuhan</b><br/>
        Humarap i ginavo-ku sid dikau.<br/>
        <b>Sampai monginud-oku di boros-nu.</b><br/>
        I ginavo-ku humarap di Tuhan<br/>
        <b>Lobi-po ko it ongomanaud di monginud di kosilahan dit adau.</b><br/>
        Banal, lobipo ko it ongomanaud di monginud di kosilahan dot adau.<br/>
        <b>Ot ongoulun di Israil, inud-inudai dikou i Tuhan.</b><br/>
        Sabap i kovosihan di Tuhan<br/>
        <b>Om ogumu i kotulungan dau.</b><br/>
        Sampai iosido o palabus dit ongoulun dot Israil antad sid sokoviai i kasalaan dioti.
		</p>
        ]]>
    </string>

    <string name="zabur_137">
	<![CDATA[
		<p>
        I songogom-ogom-okoi sid timbang do bavang sid Babel diri<br/>
        <b>Do songihad-ihad-po, to mungkolu dit andaman dahai i Sion.</b><br/>
        Nipingsiit-za-no it ongosundatang-za sid ongokazu sid timbang do bavang<br/>
        <b>Tu banalko amu-okoi-no engin monundatang om manangkung.</b><br/>
        Ginaratan-okoi-no di minangarakop dahai do monguni dit unizon do rumamai<br/>
        <b>Om pinopindolongoi-okoi-no dit ongosangod dahai siti di longoi do Sion.</b><br/>
        Kurozon-za-ka mindolongoi i kendazou di Tuhan, ong sid pomogunan-okoi dit ulun vokon?<br/>
        <b>O Yerusalim, suhul-no ong kumimai i vanan-ku ong olingan-ku ikau</b><br/>
        Suhul-no ong sumokot i dila-ku sid ngahad-ku ong engkadan-ku ikau mihohondom, o Yerusalim<br/>
        <b>Antava varo-po tiozi-ku mantadko ikau.</b><br/>
        O Tuhan, hondomo-no i gama dit ongoulun dot Edom<br/>
        <b>Di hiza di kinotorian di Yerusalim diri dot,</b><br/>
        Ginumara-no ioti momoros dot.<br/>
        <b>Patanao-no banal it ongokavavalazan dino, ka dioti dino.</b><br/>
        Ot inuvung do Babel, i minongorungoi-no di sokoviai di Yerusalim,<br/>
        <b>Osinang-no it ulun di kapangarakop dit anganak-nu</b><br/>
        Sampai ilapos sid ongopampang mongoruta.
		</p>
        ]]>
    </string>

    <string name="zabur_139">
	<![CDATA[
		<p>
        O Tuhan, ikau-no o mongimpuras dohon<br/>
        <b>Om kelo di kobuatano-ku</b><br/>
        Mogom-oku antava mingkakat-oku, nga elaan-nui.<br/>
        <b>Ohorotizan-nu i pongitungan-ku dit osodu-ko sid dohon.</b><br/>
        Mamanau-oku antava modop-odop-oku, mozo-vozo-koi dohon<br/>
        <b>Tu mongontupat-ko di sokoviai i vazaan-ku_</b><br/>
        Sabap nunu-nopo i boros-ku, amu-po kalabpu, elaan-nu no.<br/>
        <b>Ikau-no mongolimput dohon</b><br/>
        Om i palad-nu nga ikama-no sid dohon.<br/>
        <b>Nunu-nopo gamaon-nu dot osundu, amu-oku katalahas-ino iadino.</b><br/>
        Mogidu-oku sid sodu, kakali sid saralom-oku di Sundu-nu<br/>
        <b>Siombo-nopo i polombusan-ku, kakali sid tinoguvangon-nu.</b><br/>
        Ong mindakod-oku sid avan, nga sori koid avan<br/>
        <b>Modop-odop-oku sid naraka, nga sori-koid naraka</b><br/>
        Tumulud-oku mozo di kosilahon, tu rumikot-oku sid rahat di banalko osodu,<br/>
        <b>Tantu sori-no i palad-nu mangagazad oin monunda dohon.</b><br/>
        Bang momoros-oku dot,<br/>
        <b>Mokituvong-oku tu mintoron-oku sid otuvong, kangku,</b><br/>
        Tantu it otuvong dino anavau iadko adau,<br/>
        <b>Sabap sid dikau i sodop iadko adau.</b><br/>
        Sabap ikau-no o minongurug di guvas um ginavo-ku<br/>
        <b>Ikau-no o minangaluk dit ongokobuatano-ku kakal-okui sid tizan dit idi-ku.</b><br/>
        Monorima kaseh-oku sid dikau, sabap arangkap banal ino gama-nu mongurug dohon.<br/>
        <b>I sokoviai i ginama-nu, nga tatanid, tu kisundu-nopo.</b><br/>
        Nopurimanan-ku banal sokoviai ino.<br/>
        <b>Izap-izapon-nu i tulang-ku di lumoput-oku-ogi sid rondom sid paganakan dit idi-ku.</b><br/>
        Notutunan-oku-no laid dikau dit amu-po naluk-oku do bizahat sid tizan dit idi-ku<br/>
        <b>Om nokotimbagos-nu-no laid i konoruvo dit sukud-ku dit amu-po nakalata i mato-ku sid pomogunan.</b><br/>
        Amu-ku asansad humarati i pongitungan-nu, O Kinoringan<br/>
        <b>Tu amu-no milod kiroon.</b><br/>
        Ong izapon-no ogumu mantadko i pantai,<br/>
        <b>Suvab-suvab ong oposik-oku-po, ikau-nopo o piohondom-ku</b><br/>
        Sampai asot elaan-ku do rontob.<br/>
        <b>O Kinoringan, binasao-no it ongoulun dot araat</b><br/>
        Om sunsubo-no pensodu inot ongomangazou.<br/>
        <b>Pokoraat-nopo dikou ioti, o Tuhan</b><br/>
        Om mongusok-nopo di ngaran-nu<br/>
        <b>Asana-oku banal dit ongoulun di sumana dikau o Tuhan</b><br/>
        Mad mikokot-no i ginavo-ku mongitung dit ongoulun di sumakap dikau.<br/>
        <b>Banalko otogod-oku dioti, ioti-no o kasanaan-ku.</b><br/>
        O Kinoringan, impurasai-oku-no om intutunan-no i ginavo-ku<br/>
        <b>Porisao-oku-no sampai horotizai-no i pongitungan-ku</b><br/>
        Om imatai-no i vazaan-ku.<br/>
        <b>Tu kabambol-oku dati do karaatan.</b><br/>
        Om tudukai-oku-no di vazaan sid penlaid.
		</p>
        ]]>
    </string>

    <string name="zabur_146">
	<![CDATA[
		<p>
        Haleluya, Pongindazou-kou-no di Tuhan<br/>
        <b>O ginavo-ku, pongindazou-no di Tuhan</b><br/>
        Sampai pempatai-ku mongindazou di Tuhan<br/>
        <b>Ong kakal-oku-po kopomuhobo</b><br/>
        Kakali mindolongoi-oku mongindazou di Kinoringan-ku.<br/>
        <b>Kada-kou-no kiharap sid momodlundu</b><br/>
        Sabap aso kapamasi ong sandadi riniba<br/>
        <b>Ong matai-no ioti jumadi do lisovu</b><br/>
        Om i nongorancang dioti nga mozo-no tumanus<br/>
        <b>Osinang-no it ulun dit otulungan di Kinoringan di Yakub</b><br/>
        Om osinang-no it ulun di humarap sid Tuhan<br/>
        <b>I Kinoringan i minongurug dit avan om i tana</b><br/>
        Om i rahat om i sokoviai i suvang dau,<br/>
        <b>I monunuluk di najanji-no dau.</b><br/>
        I mononzupo di rurugizon<br/>
        <b>Om povivizau di monombitil</b><br/>
        Om palabus (monoruntud) di nokotorungku.<br/>
        <b>Posisirot di bolou</b><br/>
        Om mongimpanggol di ginavo do naratu<br/>
        <b>Om mananamod dit ulun dot abanal.</b><br/>
        Mononzupo dit ongopanambat om usan-usan<br/>
        <b>Om bituanon it ondu do kikihizon.</b><br/>
        Topot ong i ralan dit ulun dot araat, tonuson dau..<br/>
        <b>Tomon-no o Sion, to i Tuhan Kinoringan o raja-nu</b><br/>
        <b>Do turun-monurun sampai penlaid.</b>
		</p>
        ]]>
    </string>

    <string name="zabur_148">
	<![CDATA[
		<p>
        Haleluya, Pongindazou-kou-no di Tuhan<br/>
        <b>Pongindazou-kou-no di Tuhan, ot avan</b><br/>
        I pentoron sid savat, nga pongindazou-kou-no kavi di Tuhan<br/>
        <b>Pangarazou-kou-no di Tuhan ot ongomalaikat</b><br/>
        Pongindazou-kou-no di Tuhan ot ongosojal do surga<br/>
        <b>Pangarazou-kou-no di Tuhan, ot adau om vulan</b><br/>
        Pangarazou-kou-no di Tuhan, ot ongokorimbutuon<br/>
        <b>Pangarazou-kou-no di Tuhan, ot ongokoungan dot avan.</b><br/>
        Pongindazou-kou-no di Tuhan, ot ongovaig sid koungan.<br/>
        <b>Pongindazou-kou-no kavi di Tuhan,</b><br/>
        Tu i boros dau o kinojodizan do varo-kou dino.<br/>
        <b>Hinatul-no kavi dau ioti dino sid dau om dau do kinintorono.</b><br/>
        Vinolit-no dau laid i pangarantaban dit amu-no milod sumborolizan.<br/>
        <b>Pongindazou-kou-no di Tuhan, o sokoviai i vinangun</b><br/>
        Pangarazou-kou-no di Tuhan, o suvang do pomogunan<br/>
        <b>Pangarazou-kou-no di Tuhan, o rahat om sada dit ongogagazo</b><br/>
        Pangarazou-kou-no di Tuhan, o gonit om darun dit a-mabal.<br/>
        <b>Om i borizu di ponuhu dau.</b><br/>
        Pangarazou-kou-no di Tuhan, ot ongoburul om ompulongon<br/>
        <b>Ot ongokouvaan om himbaan.</b><br/>
        Pangarazou-kou-no di Tuhan, ot ongopangazam om mizontalun, ot ongoombolog om momomondoi.<br/>
        <b>Pangarazou-kou-no di Tuhan, ot ongoraja om ongobansa ot ongomontiri om kiongokuasa</b><br/>
        Pangarazou-kou-no di Tuhan, ot ongondu om ongokusai<br/>
        <b>Pangarazou-kou-no di Tuhan, ot ongosukod om anganak-po.</b><br/>
        Mongindazou tokou-no kavi di Tuhan.<br/>
        <b>Tu iosido-no i katalib di sokoviai.</b><br/>
        Iosido-no o mangahatul dit avan om pomogunan.<br/>
        <b>Iosido-no o pakansang di bansa dau, i rurungan dot Israil di sinamadan dau.</b><br/>
        Iosido-no o piindazou dioti sampai penlaid.<br/>
        <b>Haleluya.</b>
		</p>
        ]]>
    </string>

    <string name="zabur_150">
	<![CDATA[
		<p>
        Haleluya.<br/>
        <b>Pangarazou-kou di Kinoringan sid valai dau</b><br/>
        Pangarazou-kou di Kinoringan sid pomogunan dau di nolimput.<br/>
        <b>Pangarazou-kou di Kinoringan, gima agazo i kotulungan dau.</b><br/>
        Pangarazou di Kinoringan, sabap gima i pangkat dau.<br/>
        <b>Pangarazou-kou di Kinoringan do mindolongoi om monguni.</b><br/>
        Pangarazou-kou di Kinoringan do monundatang.<br/>
        <b>Pangarazou-kou di Kinoringan di monuling om monompoton.</b><br/>
        Pangarazou-kou di Kinoringan di mongurali om manangkung.<br/>
        <b>Pangarazou di Tuhan, o Vinangun di mizaui.</b><br/>
        Haleluya.
		</p>
        ]]>
    </string>

</resources>